%----------------------------------------------------------------------------
\chapter{\bevezetes}
%----------------------------------------------------------------------------

Napjaink fejlesztéseinek jelentős része automatizálási feladat, amely a
gyakorlatban gyakran jelenti robotok alkalmazását. Számos fejlesztés törekszik
rá, hogy minél gyorsabb és hatékonyabb robotikai alkalmazásokat építhessünk.

Aktív munka folyik a hatékonyabb és nagyobb sebességű kód végrehajtásra képes
processzorok előállításán, vagy éppen a beágyazott környezet által igényelt
minél kisebb fogyasztású végrehajtó egységek elkészítésén. Más kutatások az
elosztott rendszerek hatékonyságának javításában játszanak nagy szerepet a
robosztusabb, nagyobb sebességű kommunikációs csatornák kiépítésével, mint
például az 5G hálózat.

\medskip

A robotika praktikus megoldásokat kínál számunkra olyan helyzetekben amikor az
emberi munkaerő nem alkalmazható, vagy kiváltásával olcsóbb vagy biztonságosabb
munkavégzés válik elérhetővé. Bizonyos feladatok megoldásához elkerülhetetlen
azonban, hogy a robot döntéseket legyen képes hozni a környezet adottságai
alapján. Ezek a döntések, és az általuk igényelt algoritmusok és processzorok
robotok alkalmazásakor gyakran jelentenek komplex feladatot.

Egy robot megtervezése és megépítése azonban nem csak a robot fő funkcióinak
megalkotásában jelent komoly kihívást. Egy komplex rendszer megtervezése és
megépítése szoftveres oldalról szemlélve is nehéz feladat, amely a mai napig
kihívás elé állítja a fejlesztőket. Egy komplex rendszer számos komponens
öszhangban való működését igényli. Egy egyszerűbbnek tűnő funkció végrehajtásában
is több library és program megfelelő működése játszik szerepet. Egy teljes
rendszerben az egymástól függő csomagok és könyvtárak menedzselése komoly
feladat, ami számos emberi hibalehetőséget jelent, és ez, a rendszer
karbantartásával, fejlesztésével egyre csak növekedhet.

\medskip

A fenti problémára válaszul jelentek meg a buildrendszerek és verziókezelő
rendszerek. Az összetett build folyamatokban nagy segítséget jelent a folyamatok
automatizálása, valamint verziókezelő alkalmazás használata. Ezeknek az
eszközöknek a felhasználásával könnyebben állítható elő egy összetett
szoftvercsomag.

\section{A feladat}

Robotikai alkalmazásokban gyakran adódhat olyan szituáció, amikor olyan robotra
van szükség, amely képes egy előre megtervezett pályán haladni és eljutni annak
egy meghatározott pontjára. Ilyen helyzetekre lehet példa egy raktár logisztikai
rendszere, egy lakás takarítása, vagy akár egy csatornarendszer karbantartása.

\medskip

A diplomaterv feladat kiírásban szereplő labirintus egy ilyen jellegű problémát
hivatott modellezni. A feladat fő célja egy autonóm robot megalkotása. A robot
tervezése magában foglalja a robot koncepcionális megtervezését, általános
kialakításának meghatározását. A feladatban foglalkozom továbbá a robot hardveres
kialakításával, a firmware fejlesztésével mikrokontrolleres platformon,
beágyazott Linux készítésével a Yocto project felhasználásával és a ROS2
keretrendszer alapszintű megismerésével. A projekt során bemutatom a fejlesztés
és deployment automatizálható lépéseit, amelyeket a felsorolt részfeladatok
végrehajtása során végeztem.

A feladat szerves részét képezi, hogy a projekthez mérten megismerem és bemutatom
a felhasznált keretrendszereket és eszközöket.

A robot magas szintű funkcionalitásának implementálása gyakran valamilyen magas
szintű nyelven történik. Ezek a funkciók illetve mőködési egységek gyakran
megegyeznek különböző robotokban, ezért megírásukat gyakran támogatja valamilyen
keretrendszer, ami a fejlesztést nagyban megkönnyítni. A feladat során egy ilyen
keretrendszert, a Robot Operating System-et, másnéven ROS-t használtam fel. A
robotikai alkalmazások területén a Robot Operating System csomag egy elterjedt
környezet, amely segítségével a fejlesztés felgyorsítható, és segítségével
moduláris, könnyen újrahasznosítható kódot készíthetünk.

A robot hardveres megépítését, valamint a firmware fejlesztését követően,
szükséges egy nagy teljesítményű operációsrendszer, amelyen a magas szintű logika
megvalósulhat. Ez beágyazott környezetben kimagasló többségben egy Linux alapú
rendszer, amely mind nyílt forráskódja, mind hatékony és kevés erőforrást igénylő
működésének köszönhetően ideális választás. Egy Linux image előállítása
manuálisan roppant nagy kihívás és rengeteg hibalehetőséget hordoz, ezért a build
folyamatot automatizált rendszerekkel végezzük. A feladat megoldásában én a Yocto
projectet használtam.

\section{A Robot Operating System}

A ``Robot Operating System'' elnevezés első hallásra megtévesztő, ez
nem egy hivatalos értelemben vett operációs rendszer, hanem sokkal
inkább egy library és eszköz csomag, amely robotikai alkalmazások
fejlesztésére és futtatására lett létrehozva. A project nagy előnye,
hogy jól dokumentált\cite{doi:10.1126/scirobotics.abm6074}, és nagy
közösség alakult ki körülötte.  Az open source megközelítésnek hála
sok különböző hardverre lefordítható, valamint fejlesztés során sok
már a közösség által elkészített package, és dokumentáció segíti a
fejlesztőt.

A ROS kedvelt választás robotikai alkalmazásokban, mert megközelítésében magas
absztrakciós szinten működik, ezáltal kevesebb időt kell fordítani az
implementáció körülményes igényeire, és több idő jut a tényleges probléma
megoldására. A rendszer erősen moduláris felépítésű, és támogatja az elkészült
kód csomagokba szervezését, hogy az minél inkább újrahasznosítható legyen. Ezen
jellegéből és kiterjedt felhasználói bázisából adódik, hogy a közösség által
készített csomagok formájában könnyen tehetünk szert kész funkcionalitásra amely
bármilyen projekt fejlesztését nagyban elősegíti.

\section{A Yocto project}

A Yocto project egy nyílt forráskódú projekt, amely Linux
disztribúciók elkészítésében nyújt segítséget beágyazott
környezetben\cite{YoctoProjectReference}. A projekt eszközkészleteket,
sablonokat és egy rugalmas keretrendszert biztosít az egyedi Linux
disztribúciók összeállításához. A Yocto Project használatával a
fejlesztők könnyedén testre szabhatják a Linux kernel, a csomagok és
az alkalmazások konfigurációját, valamint automatizálhatják a build
folyamatot, ezáltal hatékonyabbá és megbízhatóbbá téve a beágyazott
rendszerek fejlesztését.

A Yocto lényegében egy umbrella project, ami az openembedded build system-et
felhasználva és kiegészítve biztosít egy build környezetet. A projekt fő
komponense a Bitbake, amely a csomagok és komponensek előállítását recepteknek
hívott scriptek alapján végzi. 

A fejlesztés során a fejlesztőnek lehetősége van receptek módosítására, új
receptek írására, valamint ezek rétegekbe szervezésére, így a kívánt build teljes
mértékben személyreszabható és automatizálható. 

\section{A dolgozat tartalma}

A Diplomaterv dolgozat során egy autonóm robot megtervezésének fázisain haladok
végig. Elsőként a projekthez felhasznált alap hardver komponenseket mutatom be,
amelyre a későbiek során építkezni fogok. Kitérek ezek részleteire és
sajátosságaira, valamint tervezés során tapasztalt javítási, fejlesztési
lehetőségeikre. Ezután egyesével részletezem a robot moduljait: a firmware-t, a
Linux disztribúciót, valamint a ROS driver alkalmazást. A fejezetekben külön
kitérek a modul kialakítására, architektúrájára és a tervezés során figyelembe
vett szempontokra; bemutatom a felhasznált és-vagy létrehozott eszközöket és
keretrendszereket; majd értékelem a a produktum működésését, megállapítom a
hibáit és kitérek fejlesztési lehtőségeikre is.

A második fejezetben ismertetem a feladatot, annak célját és lehetőségeit. Ennek
során a feladatot részfeladatokra osztom, és bemutatom a projekt előzményeit,
alkatrészválasztását, meglévő komponenseit. Tárgyalom a robot hardveres
kialakítását, hardvereinek tulajdonságait, és paramétereit. A fejezet végén
specifikálom a végrehajtandó feladatokat.

A harmadik fejezetben átfogó képet adok a robot kialakításáról. Röviden
ismertetem moduljait, valamint azok összefüggéseit és egymásra
épülését. Bemutatom a robot mechanikus terveit, és geometriáját.

A negyedik fejezetben bemutatom a robothoz készült firmware modult. Specifikálom
a firmwarrel szemben támasztott elvárásokat, majd bemutatom a felhasznált build
rendszert amely segítségével a keresztfordítást végeztem beágyazott
platformra. Kitérek a felhasznált könyvtárakra, és keretrendszerekre, ezeket
röviden ismertetem. Végül bemutatom a kész firmwaret, annak felépítését és
működését, majd értékelem a modult.

Az ötödik fejezetben röviden bemutatom a Linux operációs rendszert, és
felépítését. Ezt követően részletesen bemutatom a Yocto Projectet, amellyel a
projekt során dolgoztam. A fejezetben továbbá specifikálom az igényeket a
beágyazott Linux image-el szemben, majd ismertetem a projekt keretében
megalkotott build konfigurációt.

A hatodik fejlezetben ismertetem a ROS keretrendszert, annak működését és
lehetőségeit. Bemutatom a ROS keretrendszerrel történő fejlesztés menetét, majd a
projekt során elkészített ROS komponenseket.

\todo{Ide még kéne valami? Akkor legyen egy allmighty összefoglaló is?}

